%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Texte - nimi mute}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{ma ante}

mi wile tawa ma ante. \\
mi wile tawa la tenpo ni.   \\
ma sin ni li pona li jo e musi ala pini. \\
ken la sina wile kama kin.  

o kute e mi! o kute e mi!  \\
o tawa la tenpo kama lili.    \\
mi jo ala e mani. taso mi wile e ni: \\
sina wile kama kin. 

mi wile tawa ma ante. \\
ma sin li pona tan ni: \\
mi wile tawa ma ante. \\
ma sin li pona tan ni: \\
jan li pilin e seli. jan li pilin e olin. \\
ken la sina wile kama kin. 

\textit{jan Mata li pali e kalama musi ni. \cite{www:Mata:01,www:Mata:02}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\index{Fahrrad}
\subsection{sike tu li pona}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

sike tu li pona  \\
li pona tawa mi  \\
li pona tawa ma. 

\begin{supertabular}{p{5,5cm}|ll}
sike tu && Fahrrad \\ 
\end{supertabular}

\textit{jan \glqq Paul Goguen\grqq  pali e kalama musi ni. \cite{www:PaulGoguen:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{meli pona}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

meli pona o a! \\
sina lape lon poka mi. \\
linja jelo sina li lon luka mi. 

mi pilin e sijelo sina. \\
mi pilin e seli sina. \\
mi lukin e oko laso sina. \\
mi lukin e insa sina. 

ike! ike! \\
suno li kama. \\
sina wile tawa. \\
meli mi o, mi olin e sina! \\
sina pona mute! \\
meli mi o tawa pona. \\
o tawa pona. 

\textit{jan Pije li pali e ni. \cite{www:Pije:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\newpage
\subsection{tenpo lili}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

tenpo lili la ali li jo e moku.     \\
tenpo lili la pakala sijelo li weka.     \\
tenpo lili la moli li weka kin.     \\
tenpo lili la jan li wile ala pali tawa lon li ken pali taso tawa pona
pilin.     \\
tenpo lili la moku li kama ala tan ike pilin pi soweli ante.     \\
tenpo lili la jan li ken olin e mije e meli lon ma ali.     \\
tenpo lili la jan li toki e ijo la ala li pakala e ona.     \\
tenpo lili la kulupu pi kule ante li unpa li wan la toki ike kule li
weka. \\
tenpo lili la sona ali li mute la nasin sewi li lili.     \\
tenpo lili la jan ali li jo e mani li ken pilin e ante mani li ken lon.
    \\
ken la toki mi ni li toki pi musi ike.     \\
% ken la mi toki lon e ni.    % false
ken la toki mi li lon.

\begin{supertabular}{p{5,5cm}|ll}
tenpo lili && bald \\
\end{supertabular}

\textit{jan \glqq Michael F.\grqq   pali e ni. \cite{www:failbluedot:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% \newpage
\subsection{toki utala pi pimeja soweli}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

tenpo suli pini la jan li jo e soweli tawa pi nena kute suli.
jan ni li wile esun e soweli li tawa esun.
jan ante li lukin e soweli li toki e ni.

- sina wile e mani seme tan soweli ni? \\
- ni li kiwen mani tu tu. \\
- mute. mi pana ala e ni. 

suno li tawa sewi.
seli mute li lon.
jan li kama tawa jan esun e soweli li anpa lon pimeja soweli.
lete li lili a!
ni li pona.

- sina pali e seme? ni li soweli mi! \\
- seme?          \\
- ni li soweli mi kin. o pana e mani tawa mi!

ona li open e toki utala. ona li tawa jan sona. jan sona li toki e ni.

- sina toki utala tan seme? \\
- jan sona o, jan ni li kepeken soweli mi. taso ona li wile ala pana e mani tawa mi! \\
- ni li lon ala lon? \\
- jan sona o, mi kepeken ala soweli ona. mi kepeken pimeja taso. \\
- pimeja li ijo seme? \\
- mi kepeken pimeja pi soweli ni. \\
- pona! mi sona. sina tu o kute! sina kepeken pimeja soweli la o kama jo e mani sina tu tu. ...
o nanpa e ona kepeken luka. sina ante o kute! jan ni li kepeken pimeja pi soweli sina. tan ni la sina kama jo e kalama pi mani ona.

\begin{supertabular}{p{5,5cm}|ll}
toki utala pi pimeja soweli && des Esels Schatten \\
\end{supertabular}

\textit{jan Ote li pali e ni. \cite{www:olukin:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\newpage
\subsection{nasin tawa pi jan Nuton}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\textbf{nasin nanpa wan}    \\
ijo awen li awen.    \\
ijo tawa li tawa.    \\
ijo awen li tawa tan wawa.    \\
ijo tawa li awen tan wawa.  \\
\textbf{nasin nanpa tu}    \\
wawa pi ijo lili li lili.    \\
wawa pi ijo suli li suli.    \\
ijo li tawa lili la wawa ona li lili.    \\
ijo li tawa suli la wawa ona li suli.    \\
\textbf{nasin nanpa tu wan}    \\
ijo wan li wawa e ijo tu la ijo tu li wawa e ijo wan.    \\
wawa tu li sama.

\begin{supertabular}{p{5,5cm}|ll}
nasin tawa pi jan Nuton &&  die Newtonsches Gesetze \\
\end{supertabular}

\textit{jan \glqq Michael F.\grqq   pali e ni. \cite{www:failbluedot:01}}

%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% \newpage
\subsection{tenpo pi ma ali}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\textbf{ali li open.} 

tenpo pini mute kin la ala li lon. ma li lon ala. kon li lon ala. telo li lon ala. pimeja taso li lon. \\
a! ijo suli li kama! kon li kama tan ijo suli ni. kon li mama ali. tenpo suli li pini. sike kon suli li lon. sike kon suli ni li seli mute li pana e suno. tenpo pimeja la sina ken lukin sewi e sike kon ni! \\
tenpo suli la sike kon taso li lon. seli mute li lon sike kon ni. seli en kon li kama e ni: kiwen li lon. kiwen mute li wan la ma li lon. pona! sama la seli en kon li kama e telo.

\textbf{kasi pi nanpa wan} 

kiwen mute li wan li kama e ma ni. telo li lon kin. taso kasi li lon ala. kala en soweli en pipi li lon ala. ike! \\
tenpo suli la ala li kama. suno li tawa sewi. suno li tawa anpa. tenpo suli la ala li ante. waso li kalama ala musi. jan lili li musi ala. kalama ala li lon. ali li ike. tenpo li pini la ijo lili li wan li kama e ijo sin. ijo sin ni li kasi pi nanpa wan! kasi ni li lon telo taso. \\
tenpo mute li pini. kasi ni li ante mute kin li suli. kala li kama kin. tenpo li pini la pipi en soweli en ijo sin mute li kama:

\textbf{ijo mute li moli.} 

akesi suli li lon. ona li wawa. taso kiwen suli li kama tan sewi li moli e akesi suli ali e ijo sin mute. \\
kiwen li pakala e ijo mute. jaki li tawa sewi li awen lon kon. jaki ni li kama e ni: kasi li ken ala kepeken suno. kasi li moli. soweli li ken ala moku e kasi li moli. ijo mute li moli. pipi lili taso en soweli lili li lon.

\textbf{soweli li suli. jan li kama.} 

akesi suli li moli la soweli li ken suli. ni li pona tan ni: jan li soweli! o lukin e sitelen ni: \\
jan li lon! pona! jan li pali e seme? sina wile sona la o tawa lipu ni \cite{www:Pije:01}.

\textit{jan Pije li pali e ni. \cite{www:Pije:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\newpage
\subsection{jan sewi li lon tan seme?}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

toki musi ni li tan lipu pona ni.

\textbf{toki tan pona lukin}   \\
jan lili ni li pona lukin anu seme?   \\
kili ni li pona lukin anu seme?   \\
jan kasi ni li pona lukin anu seme?   \\
jan suno ni li pona lukin anu seme?   \\
jan sewi taso li ken pali e ona.   \\
jan sewi li lon tan ni.

\textbf{toki tan ijo sewi}   \\
sijelo pi mama mi li pakala.   \\
jan pi pona sijelo li pali e ike mute tawa ona.   \\
ona li toki e ni tawa jan sewi: o pona e mi!   \\
ona li pona.   \\
jan sewi li lon tan ni.

\textbf{toki tan pilin ike mute}   \\
jan sewi li lon ala la mi ken moli.   \\
ni li lon la mi pilin ike mute.   \\
jan sewi li lon tan ni.

\textbf{toki tan wawa}   \\
sina lukin ala lukin e ilo moli mi?   \\
jan sewi li lon tan ni.

\textbf{toki tan nanpa}   \\
jan mute kin li pilin e ni: jan sewi li lon.   \\
ali li ken ala pilin e lon ala!   \\
jan sewi li lon tan ni.

\textbf{toki tan wawa pi ilo musi}   \\
jan Eliku Kulaputon li jan sewi.  \\
jan sewi li lon tan ni.

\textbf{toki nanpa wan tan lukin ala }   \\
jan li pilin e ni: jan sewi li lon ala.   \\
ona li ken ala lukin.   \\
jan sewi li lon tan ni.

\textbf{toki nanpa tu tan lukin ala}   \\
jan sewi li olin.   \\
olin li ken ala lukin.   \\
jan Sipi Wanta li ken ala lukin.  \\
jan Sipi Wanta li jan sewi.   \\
jan sewi li lon tan ni.

\textbf{toki tan sona ala}   \\
sona jan li ike.   \\
jan li ken ala pakala e toki ali tan ni.   \\
mi toki e ni: jan sewi li lon.   \\
jan sewi li lon tan ni.

\textbf{toki tan pakala pi ali ala}   \\
tomo tawa kon li pakala. jan mute mute li moli.   \\
jan lili wan li moli ala. ona li seli mute taso.   \\
jan sewi li lon tan ni.

\textbf{toki tan ali ante}   \\
ali li ante la ali li ante.   \\
ni li ike mute.   \\
jan sewi li lon tan ni.

\textbf{toki tan nasin ante}   \\
jan mute kin li pilin e ni: nasin sewi Kolisu li lon ala.       \\
ni li pona tawa jan sewi lili ike.   \\
jan sewi li lon tan ni.

\textbf{toki tan moli}   \\
jan ijo li pilin e ni: jan sewi li lon ala. ona li moli.   \\
tenpo ni la ona li sona e ni: ona li nasa!   \\
jan sewi li lon tan ni.

\textbf{toki tan olin}   \\
jan sewi li olin e sina.   \\
sina pilin e ni: ona li lon ala. sina jan ike li jan pi pakala olin!   \\
jan sewi li lon tan ni.

\textbf{toki tan nasin pi jan Jon Kalapin}  \\
jan sewi li lon la ni li lon: tenpo ali la mi ken lukin e pakala sina.   \\
ni li pona li musi tawa mi.   \\
jan sewi li lon tan ni.

\textbf{toki tan ilo moku}   \\
ilo moku li toki wawa ala e jan pali pi ilo moku!   \\
jan sewi li lon tan ni.

\textbf{toki tan nasa}   \\
jan pi nasa ala li ken ala pali e nasin sewi Kolisu.   \\
nasin sewi Kolisu li lon tan ni.   \\
jan sewi li lon tan ni.

\textbf{toki tan mani pi jan sewi}   \\
ma pi nasin sewi Kolisu li jo mani mute.   \\
jan sewi li lon tan ni.

\textbf{toki tan tenpo suli}   \\
tenpo suli la kulupu Katoli li lon.   \\
jan sewi li lon tan ni.

\textbf{toki tan mute}   \\
mi jo e toki mute. ona li toki e ni: jan sewi li lon tan seme?   \\
mi pilin e ni: toki wan li lon tan ona!   \\
jan sewi li lon tan ni.

\textbf{toki tan olin}   \\
tenpo wan la sina olin ala olin?   \\
olin.   \\
a! olin li ala tan jan sewi la ona li tan seme?   \\
jan sewi li lon tan ni.

\begin{supertabular}{p{5,5cm}|ll}
jan Eliku Kulaputon && Eric Clapton \\
jan Sipi Wanta  && Stevie Wonder \\ 
jan Jon Kalapin && John Calvin \\
\end{supertabular}

\textit{jan \glqq Michael F.\grqq   pali e ni. \cite{www:failbluedot:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\newpage
\subsection{toki tan toki pi jan Pokakijo}
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\textbf{tenpo nanpa luka tu tu \\
toki nanpa tu}

ma Lonpaki li jo e tomo meli pi nasin sewi.
tomo ni li suli mute li sewi mute.
meli wan pi tomo ni li suli li pona lukin mute.
ona li meli Isapela.
tenpo wan la ona li lukin e mije wan li olin e ona.
mije li lukin e pona ona li olin sama e ona.
tenpo suli la ona mute li pilin ike tan ni: olin ona li pali ala.
tenpo lili la mije li kama sona e nasin.
ona li tawa meli kepeken nasin pimeja.
tenpo mute la ona mute li unpa.

tenpo pimeja wan la meli ante li lukin e weka pi mije ni.
meli Isapela en mije li sona ala.
tenpo wan la meli ante li wile toki e meli suli pi tomo meli.
tenpo tu la ona li wile e ni: meli suli li lukin e unpa.

meli Isapela li unpa e mije.
meli ante mute li sona li tu e kulupu tu.
kulupu wan li lukin e tomo pi meli Isapela.
kulupu tu li toki e meli suli.
\glqq o kama!
meli Isapela li jo e mije lon tomo ona!\grqq

taso tenpo pimeja ni la meli suli li unpa kin e mije ante pi nasin sewi!
mije ni li tawa ona kepeken poki.
meli suli li wile ala e ni: kulupu li kama e tomo ona li lukin e mije ona.
ona li kama li len lon pimeja.
ona li pilin e ni: ona li len e len pi meli sewi.
taso ona li pana e len pi noka mije li len e lawa ona!
ona li weka li toki e ni tawa kulupu.
\glqq meli ike ni li lon seme?\grqq

kulupu li wile e ike tawa meli Isapela li lukin ala e len pi meli suli tan ni.
ona li kama e tomo pi meli Isapela li pakala e lupa li lukin e unpa ona.
jan olin li lukin li ken ala tawa tan pilin ike.
kulupu li jo e meli Isapela li pana e ona tawa tomo lili.
mije li awen.
mije li len li wile lukin e ni: seme li lon?
mije li pilin e ni.
\glqq kulupu li pali e ike tawa meli la mi pakala e ona li pana e meli li weka!\grqq

meli suli li kama lon tomo lili.
kulupu pi meli suwi li lukin e meli Isapela taso.
meli suli li toki ike tawa ona.
\glqq pali sina li pakala e nimi pona pi tomo meli ni!\grqq
jan ante li toki pakala e ona.

meli Isapela li sona ala e ni: ona li ken toki e seme?
ona li toki ala.
\glqq ken la kulupu li pilin ike tan ni.\grqq
meli suli li toki kin.
meli Isapela li lukin e len lawa ona li toki.
\glqq meli suli o pona e len lawa sina!\grqq

meli suli li sona ala e ni: jan Isapela li toki e seme?
\glqq sina soweli ike!
sina toki e len lawa seme?
sina musi ala musi?
sina pilin e ni: pali sina li ijo musi.\grqq

meli Isapela li toki tu.
\glqq meli suli pona o pona e len lawa sina!\grqq

kulupu pi meli sewi li lukin e meli suli.
ona li pilin e len lawa ona li sona e ni: ona li pali kin e ike.

ona li toki e ni.
\glqq tenpo ijo la meli li ken ala pakala e pilin olin e pilin unpa.\grqq

ona li toki kin.
\glqq ali li ken unpa lon pimeja sona la ali li ken unpa.\grqq

meli suli li weka e mije ona.
meli Isapela li weka e mije ona.
meli ante ijo li pilin ike tan ni: ona li wile e mije li jo ala e mije!

\begin{supertabular}{p{5,5cm}|ll}
toki tan toki pi jan Pokakijo && Das Dekameron von Giovanni Boccaccio. \\
\end{supertabular}

\textit{jan \glqq Michael F.\grqq   pali e ni. \cite{www:failbluedot:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{toki musi pimeja pi jan lili}

\textbf{pilin ike} \\
mi lon pimeja.  \\
waso ike li tawa sike lon lawa mi.  \\
pipi jaki li moku lili e noka mi.  \\
mi wile e pini.  

\textbf{wan taso} \\
ijo li moku e mi.  \\
mi wile pakala.  \\
pimeja li tawa insa kon mi.  \\
jan ala li ken sona e pilin ike mi.  \\
telo pimeja ni li telo loje mi, li ale mi.  \\
tenpo ale la pimeja li lon. 

\textit{jan Pije li pali e ni. \cite{www:Pije:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{soweli pi poki sinpin}

soweli pi poki sinpin li lon ma Oselija.
ona li lon ma supa.
ona li anpa e sinpin ona li kama jo e kasi kepeken uta.
ona li sewi e sinpin ona li moku e kasi.
kasi li pona tawa ona.
taso jan li kama jo e soweli ni la ona li ken moku e kili.

luka ona li suli ala.
taso noka ona li suli li wawa.
ona li wile tawa mute la ona li kepeken noka taso.
monsi linja ona li suli li wawa.
soweli pi poki sinpin li ken anpa lon monsi linja ona li utala kepeken noka wawa.
jan li wile utala e ona la ona li ken utala e jan.

meli pi soweli ni li jo e poki lon sinpin ona.
ni li nasa.
soweli sin li kama lon tan mama la ona li lili sama pipi suli.
ona li pilin e kon pi telo mama tan poki insa.
tan ni la soweli lili li tawa poki.
ona li moku lon poki insa li lape lon poki insa.
mama li tawa lon ma la soweli lili li awen lon poki insa.
soweli lili li tawa ala tan poki insa.

soweli lili li kama suli.
tenpo mun tu li pini la soweli li tawa e lawa ona tan poki mama.
ona li kama jo e kasi li moku.
tenpo kama la ona li tawa tan poki tawa ma.
ike li lon la ona li tawa weka tawa poki insa.
soweli ike li ken ala kama jo e ona.
ni li pona.
soweli lili li pilin e ni.
\glqq mama mi li suli li wawa.
ona li tomo mi.\grqq

\begin{supertabular}{p{5,5cm}|ll}
soweli pi poki sinpin && Kaenguru \\ 
\end{supertabular}

\textit{jan Ote li pali e ni. \cite{www:sowelitoki:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{toki!}

nimi mi li Nikita. 
ni li lipu mi pi toki pona. sina ken sona e toki ni la sina sona e toki pona. sina ken ala la o tawa lipu ni. ona li tomo pi toki pona en tomo pi nanpa wan! 
jan mute li toki e ni: toki pona li lili ike. ni li lon ala! lon la toki pona li lili. taso ona li lili ike ala. jan li ken toki kepeken toki pona. jan li ken pali e toki musi kepeken ona. 
mi pali e toki musi mute. sina ken lukin e ona lon lipu ni.

\textit{jan Pije li pali e ni. \cite{www:Pije:01}}
%
\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan Kitopokolonpo}

ni li tenpo suno pi jan Kitopokolonpo (Christopher Columbus). 
jan Kitopokolonpo li suli li pona tawa ma Elopa.

jan Kitopokolonpo li jo e jan sama mute. 
jan li pana ala e sona tawa ona. 
taso ona li lukin sona e toki awen mute li kama sona kepeken nasin ni.

telo suli li pona tawa jan Kolonpo. 
taso jan li utala lon telo. 
jan Kolonpo li lon tomo tawa telo la jan Kanse li utala e tomo tawa ona!
tomo tawa li tawa anpa. jan Kolonpo li jo ala e tomo tawa li tawa lon
telo.

jan Kolonpo li tawa ma tomo Lisapon. ona li pali e sitelen ma. ona li
kin tawa ma Elopa mute kepeken tomo tawa telo.

jan Elopa li sona e ni: jan pi ma Asija (Asians) li jo e mani mute.
taso ni li ike: jan li wile tawa ma Asija la ona li tawa mute kin.
sina tawa lon poka pi ma Apika. ni li ike.

jan Kolonpo li toki e ni: 'mi wile ala tawa lon poka pi ma Apika. mi
wile ala tawa kepeken nasin ni. mi ken tawa nasin ante.'

jan Kolonpo li tawa jan lawa pi ma Potuke li toki e ni: 'mi ken tawa
ma Asija kepeken nasin ante. mi ken kama jo e mani mute li ken pana e
mani tawa sina. taso mi wile e tomo tawa telo. sina pana ala pana e
tomo tawa telo tawa mi?' jan lawa pi ma Potuke li pilin e ni: jan
Kolonpo li nasa. ona li pana ala e mani tawa jan Kolonpo.

jan Kolonpo li toki e ijo sama tawa jan lawa pi ma Epanja. jan lawa
ni li pana e mani tawa jan Kolonpo. pona! jan Kolonpo li jo e tomo
tawa Ninja e tomo tawa Pinta e tomo tawa Santamalija.

tenpo suli la jan Kolonpo li tawa. 'ma Asija li lon anu seme?' jan
pali ona li toki e ni: 'mi mute li jo ala e moku mute! sina tawa ala
ma Elopa la mi mute li moli e sina!' taso jan Kolonpo li tawa...

ona li lukin e ma Amelika! pona mute! jan Elopa mute li kama tawa ma
sin ni. jan Kolonpo li suli mute.

\begin{supertabular}{p{5,5cm}|ll}
jan Kitopokolonpo && Christopher Columbus \\
\end{supertabular}

\textit{jan Pije li pali e ni. \cite{www:Pije:01}}
%\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\subsection{sina suno mi.}

sina suno mi. \\
a! sina suno mi. \\
sina lon la \\
mi pilin pona. \\
sina sona ala \\
e olin suli mi. \\
o weka ala e suno mi! 

\begin{supertabular}{p{5,5cm}|ll}
sina suno mi. && You are My Sunshine. \\
\end{supertabular}

\textit{jan Kulisa li pali e ni. \cite{www:janKluisa:01}}
%
\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan lawa}

mi pana ala tawa sina. \\
o pana e mani tawa mi! \\
mi jo e kiwen pona mute. \\
o pana e mani tawa mi! \\
mi jo ala e sona mute. \\
o pali e toki mi!  \\
tenpo ali la mi pali e ike. \\
o pali e toki mi! \\
o tawa e utala. \\
o olin e mi! \\
mi moku e pan pi ma sina. \\
o olin e mi!

\textit{jan \glqq Michael F.\grqq   pali e ni. \cite{www:failbluedot:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{mi seme e jan telo nasa?}

mi seme e jan telo nasa? \\
mi seme e jan telo nasa? \\
mi seme e jan telo nasa \\
lon tenpo suno ni?

ilo li kama sewi! \\
ilo li kama sewi! \\
ilo li kama sewi \\
lon tenpo suno ni! 

\begin{supertabular}{p{5,5cm}|ll}
mi seme e jan telo nasa? && What Shall We Do With The Drunken Sailor? \\
\end{supertabular}

\textit{jan Mali li pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan Toni Kena}

jan Toni Kena li sona e ni:  \\
mi olin e ona. jan Toni li sona.  \\
jan Toni Kena li sona e ni: \\
mi olin e ona.

\begin{supertabular}{p{5,5cm}|ll}
jan Toni Kena && Tony Chestnut \\
\end{supertabular}

\textit{jan Mali li pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{sina pona pilin la o luka!}

sina pona pilin la o luka!  \\
sina pona pilin la o luka!  \\
sina toki e ijo pi pilin pona sina  \\
la o toki kepeken luka!

\begin{supertabular}{p{5,5cm}|ll}
sina pona pilin la ... && Wenn du glücklich bist ... \\
\end{supertabular}

\textit{jan Mali li pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan laso lili}

jan laso o  \\
kalama suli!  \\
soweli sina  \\
li lon ma kili.  \\
jan soweli  \\
li lon seme a?  \\
ona li lape  \\
li kute ala.  \\

\begin{supertabular}{p{5,5cm}|ll}
jan laso lili && Little Boy Blue \\
\end{supertabular}

\textit{jan Mali li pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{kala li kalama la ma kala li kama!}

kala li kalama la ma kala li kama!           \\
kala ma li kama la ma kala li kama ala!      \\
ma kala li kalama la kala ma li kala ala!    \\
kala li kama kala ma la ma kala li ma ala!

(Ein Zungenbrecher)

\textit{jan Mali li pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{tenpo pini la ma ni li lon ala.}

tenpo pini la ma ni li lon ala. 
ale li pilin li lape. 
ale li lape la jan lili Elu li pali e ma. 
ona mute li tawa e kiwen lili pi kule ale. 
taso kiwen mute ni li suli tawa jan lili Elu. 
nena mute li lon.  
taso ona mute li awen pali li sona e ni: ona mute li pali e ma pi lon ale. 
tenpo kama la kiwen lili li lon insa ale. 
ala li lon insa pi kiwen lili li jo e ale. 
jan lili Elu li tawa e kiwen lili li kalama. 
kalama pi ona ale li lon insa pi kiwen lili ale.  
tenpo ni la kalama pi jan lili Elu li lon insa sina. 
ala en ale li lon insa pi soweli ale. 
ala en ale li lon.

Eine Sch\"opfungsgeschichte.

\begin{supertabular}{p{5,5cm}|ll}
jan Elu && Elfe \\
\end{supertabular}

\textit{jan jan Mali li pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan li toki e ni.}

jan li toki e ni: jan ala li ken pali sama ona! \\
jan li toki e ni: jan ala li pali suli sama ona! \\
jan li toki e ni: jan ala li pali wawa mute sama ona! \\
jan li kama sona e ni: ona li jan ilo la jan li pilin e ni. ni li ken ala! 

\glqq The Most Successful Man in the World\grqq   Daniel Slaten

\textit{jan jan Mali li pali e ni. \cite{www:astrodonunt:01}}

\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan wile}

mi mije li jo ala e meli. 
mi sin tawa ma tomo ni. 
tenpo ala la mi jo e meli. 
sijelo mi li ike ala. 
mi wile olin e meli.

mi mije. 
mi wile e jan pona. 
anu mi wile e ni: jan li ken pana e sona pi ma tomo ni, tawa mi.

mi mije li wile moku li wile lukin e sitelen tawa poka jan. 
sitelen tawa ale li pona.

mi mije li ken pali pona e moku tawa sina.

mi wile tawa ma pi tomo tawa kon. 
jan wan en poki li tawa.

\glqq The Seeker\grqq    by Joey To

\textit{jan jan Mali   pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{meli pi pana moku }

meli pi pana moku li tawa mije li toki e ni: \glqq sina wile e seme?\grqq    \\
mije li lukin sewi ala li toki e ni: \glqq mi wile moku taso.\grqq   lawa ona li anpa. \\
\glqq  sina wile e moku seme?\grqq    \\
\glqq mi wile moku sike.\grqq    \\
meli li pilin e ni: \glqq  mije ike pi kute ala li lukin ala e mi a!\grqq   
ona li pana lili e telo uta tawa moku pi mije pini ona.

\glqq Customer Service\grqq Rachel Burns

\begin{supertabular}{p{5,5cm}|ll}
meli pi pana moku && Kellnerin  \\
\end{supertabular}

\textit{jan Mali li pali e ni. \cite{www:astrodonunt:01}}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{ale li jo e tenpo.}

ale li jo e tenpo ona. \\
tan ale kin li jo e tenpo, lon anpa sewi.

tenpo pi lon sin, tenpo moli \\
tenpo pali, tenpo moku \\
tenpo pakala, tenpo pona \\
tenpo musi, tenpo ike

tenpo pali sin, tenpo pakala \\
tenpo tawa, tenpo awen \\
tenpo pi kiwen ala, tenpo pi kulupu kiwen \\

tenpo ike, tenpo olin \\
tenpo utala, tenpo pona \\
tenpo pi ken pilin, tenpo pi ken ala pilin \\

tenpo sewi, tenpo anpa \\
tenpo pakala, tenpo pona \\
tenpo ike, tenpo olin \\
tenpo pona li ken kama sin a. \\

\glqq Turn, Turn, Turn\grqq   Pete Seeger 

\textit{jan Mali li pali e ni. \cite{www:astrodonunt:01}}
%
\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan Mawi li pana e seli tawa ma.}

tenpo pimeja wan la jan Mawi li anpa lon poka pi seli ona li lukin e seli. 
seli li tawa nasa li tawa musi. 
jan Mawi li pilin e ni: \glqq seli li kama tan seme?\grqq   
jan Mawi li jan pi wile sona. 
tenpo pimeja la jan ante li lape la jan Mawi li tawa ma ale li telo e seli ale. 
seli li lon ala. 
jan Mawi li tawa tomo ona li awen.

tenpo suno kama la jan ale li kalama mute.
mama wan li toki e ni: \glqq mi ken seli e moku kepeken nasin seme? 
seli li lon ala!\grqq   
mama ante li toki e ni: \glqq mi awen seli lon tenpo pimeja lete kepeken nasin seme?\grqq   
jan ale li toki e ni: \glqq seli li lon ala la mi ale li ken ala lon!\grqq   

jan pi ma tomo li ike pilin mute. 
ona li toki e ni tawa jan lawa Talana: \glqq mi mute li pali e seme?\grqq   
jan lawa Talana li toki e ni: \glqq jan li wile tawa meli sewi suli Mapuwika li wile kama jo e seli tan ona.\grqq   
jan ala li wile tawa meli Mapuwika tan ni: meli Mapuwika li lon nena suli seli. 
taso jan Mawi li tawa meli Mapuwika. 
ona li pona pilin lon insa tan ni: ona li ken kama sona e tan pi seli ale.
jan lawa Talana li toki e ni. 
\grqq   tawa pona!
pali pona!
meli Mapulika li mama pi kulupu mama sina. 
taso sina ike tawa ona la ona li ike tawa sina.\grqq   
jan Mawi li toki e ni tawa mama ona: \glqq mi tawa meli mama suli Mapuwika li pana e seli tawa ma.\grqq   

jan Mawi li tawa nena suli seli lon pini ma kepeken toki pi mama ona. 
ona li lukin e lupa lon anpa nena. 
ona li toki sewi kepeken kalama lili tan ni: ona li wile awen lon. 
taso ona li tawa lupa la ijo suli wawa li lon.

meli sewi Mapuwika li tawa sewi. 
sijelo ona li seli. 
linja lawa ona li seli. 
luka ona li open. 
oko ona li lon ala li lupa pimeja taso. 
ona li kama jo e kon.
ona li toki e ni: \glqq sina lon tomo mi a. 
jan ma ni li jan seme?\grqq   
jan Mawi li toki e ni: \glqq mi jan Mawi pi jan Talana.\grqq   
meli Mapuwika li toki suli e ni. 
\grqq   a! 
sina jan Mawi pi jan Talana anu seme?\grqq   
\grqq   a! 
jan sama ale mi li suli tawa mi. 
mi jan Mawi Sikisiki A Talana.\grqq   
meli Mapuwika li toki e ni. 
\grqq   o sina kama pona tawa ma pi seli ale! 
jan lili pi jan lili mi o kama pona.\grqq   
meli Mapuwika li tawa jan Mawi li kama jo e kon ona. 
jan Mawi li awen. 
taso seli pi meli Mapuwija li seli mute!
meli Mapuwija li toki e ni: \glqq sina kama tan seme?\grqq   
jan Mawi li toki e ni: \glqq seli li lon ala ma. 
mi kama tan ni: mi wile e seli.\grqq   
meli Mapuwika li kute pona e toki pi jan Mawi li toki musi e nimi. \glqq a a a!\grqq   
ona li pana e selo pi palisa luka wan tawa jan Mawi. 
ona li toki e ni: \glqq o pana e seli ni tawa kulupu sina. 
o pilin e ni: seli ni li suli sama mi.\grqq   
jan Mawi li jo e selo seli li tawa weka.

jan Mawi li tawa lon nasin la ona li pilin e ni: 
\grqq   meli Mapuwika li jo ala e seli la ona li kama jo e seli sin tan ma seme?\grqq   
jan Mawi li jan pi wile sona. 
ona li weka e selo lon telo tawa li tawa tomo pi meli Mapuwika.
jan Mawi li toki e ni: \glqq mi tawa li anpa a. 
o pana e selo sin tawa mi.\grqq   
meli Mapuwika li pona pilin. 
tenpo suli la ona li toki ala tawa jan. 
jan Mawi li pona tawa ona. 
ona li pana e selo sin tawa jan Mawi.

taso jan Mawi li telo e selo ni kin li tawa meli Mapuwika li toki e ni: 
\grqq   mi tawa lon telo tawa la kala li pana e telo tawa seli mi.\grqq   
meli Mapuwika li pana e selo sin li pilin ala e ni: jan Mawi li toki e ijo pi lon ala.

jan Mawi li awen pali sama ni. 
meli Mapuwika li pana e selo ale pi palisa luka ona e selo mute pi palisa noka ona. 
jan Mawi li kama sin li wile e selo sin la meli Mapuwika li ike pilin mute. 
ona li sona e ni: jan Mawi li toki e ijo pi lon ala. 
ona li weka anpa e selo wan pi palisa noka.

seli li sike e jan Mawi. 
jan Mawi li tawa weka. 
ona li kama waso wawa li tawa sewi. 
taso seli li suli mute li seli e anpa pi selo ona. 
jan Mawi li tawa telo tawa li kama kala. 
taso seli li seli wawa e telo. 
jan Mawi li toki tawa mama Tapilimateja pi tenpo pini. 
\grqq   jan sewi wawa pi kon en sewi o pana e pona tawa mi!\grqq   

kon mute li kama li pana wawa e telo mute, tawa ma, tawa seli.
nena suli pi meli Mapuwika li seli ala. 
meli Mapuwika li jo ala e wawa mute. 
taso ona li awen pali. 
ona li weka e selo seli pini tawa jan Mawi. 
selo li tawa ala jan Mawi li tawa kasi. 
ona li lon insa kasi Mapo li lon kasi Totala li lon kasi Patete li lon kasi Pukateja li lon kasi Kawikomako. 
kasi ni li pona pilin li pilin e ni: seli pi meli Mapuwika li ijo suli.

jan Mawi li tawa ma tomo ona la ona li jo ala e seli. 
taso ona li jo e luka pi kasi Kawimako li pana e sona pi open seli tawa jan pi ma tomo.   
jan pi ma tomo li pona pilin mute tan ni: ona li ken seli e moku li ken awen seli lon tenpo pimeja lete.

jan Mawi li jan sona. 
taso ante li kama la ken la jan Mawi li moli. 
selo anpa pi waso wawa Kapu pi ma Ajotejalowa li loje tan ni: tenpo pini la jan Mawi li ken moli.

ni li toki ni: jan Mawi li pana e seli tawa ma.

\begin{supertabular}{p{5,5cm}|ll}
jan Mawi li pana e seli tawa ma. && Wie Maui das Feuer in die Welt brachte. \\
\end{supertabular}

\textit{jan Mali li pali e ni. \cite{www:astrodonunt:01}}
%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{kasi kule loje lili}

tenpo pini la kasi kule lili li lon tomo lili pimeja pi lon anpa ma. 
tenpo suno wan la ona taso li lon ni. 
ala li tawa. 
ona li kute e kalama \glqq TAPU TAPU TAPU\grqq  tan lupa tomo.
ona li toki e ni: \glqq seme li lon?\grqq 
ijo li toki e ni: \glqq telo sewi li lon. 
mi wile e ni: mi lon insa pi tomo sina.\grqq 
kasi kule lili li toki e ni: \glqq o lon ala insa pi tomo mi.\grqq 
tenpo suli la ala li tawa. 
kasi kule lili li kute e kalama \glqq LASU ISUPA ISUPA\grqq .
kasi kule lili li toki e ni: \glqq seme li lon?\grqq 
ijo li toki e ni: \glqq suno li lon. 
mi wile e ni: mi lon insa pi tomo sina.\grqq 
kasi kule lili li toki e ni: \glqq o lon ala insa pi tomo mi.\grqq  
tenpo sin la ona li tawa ala.
ona li tawa ala li kute e kalama \glqq TAPU TAPU TAPU\grqq  e kalama \glqq LASU ISUPA ISUPA\grqq .
kasi kule lili li toki e ni kepeken kalama mute: \glqq seme li lon?\grqq 
ijo tu li toki e ni: \glqq telo sewi en suno li lon. 
mi tu li wile e ni: mi tu li lon insa pi tomo sina!\grqq 
kasi kule lili li toki e ni.
\grqq a! 
sina tu li lon! 
mi wile e ni: sina tu li lon insa pi tomo mi.\grqq 
kasi kule lili li open lili e lupa tomo. 
telo sewi en suno li lon insa pi tomo ona. 
telo sewi li kama jo e luka wan pi kasi kule lili. 
suno li kama jo e luka ante pi kasi kule lili. 
ona tu li tawa sewi li lon sewi ma. 
ona tu li toki e ni tawa kasi kule lili: \glqq o kama! 
o tawa sewi!\grqq 
kasi kule lili li tawa sewi li lon sewi ma. 
ona li lon insa pi ma kasi pona. 
tenpo pi seli lili li lon. 
lawa pi kasi ante ali li lon sewi ma. 
kasi kule lili li kasi kule pona a!

\begin{supertabular}{p{5,5cm}|ll}
kasi kule loje lili  && The Little Pink Rose \\
\end{supertabular}

\textit{jan Mali li pali e ni. \cite{www:astrodonunt:01}}
%
\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{jan lawa lete}

meli ike pi mani ala li jo e meli lili tu. 
ona li pana e ijo mute tawa meli lili ona. 
taso ona li pana e ike taso tawa meli lili pi jan ante. 
ona li pilin e ni: meli ona li pona. 
meli pi jan ante li ike li pali e ike ale. 
tenpo mute la meli lili pi jan ante li ike pilin. 
oko ona li telo li loje. 
mama meli li ike kin! 
mama meli li toki e ni tawa mama mije pi meli lili: 
\glqq jan pi sin ala o weka e ona. 
mi wile ala lukin e ona li wile ala kute e toki ona. 
o weka e ona tan tomo ni.\grqq

mama mije li wile awen e meli lili ona. 
taso meli ike li wile wawa weka e ona. 
mije li ken ala toki utala tawa meli ona la ona li pana e meli lili ona tawa poki tawa li tawa ma suli. 
mije li weka e meli lili ona lon ni li pana ala e len seli tawa ona. 
ona li uta lili e meli lili ona li tawa weka. 
oko ona li telo. 
taso ona li lukin monsi ala.

meli lili li tawa selo pi ma kasi li anpa lon poka kasi li telo tan oko. 
ona li lukin sewi tan kalama. 
ona li lukin e jan lawa lete. 
jan lawa lete li tawa sewi pi kasi wan li tawa sewi pi kasi ante.
ona li lon kasi pi meli lili la ona li anpa. 
ona li kama e lete lon sinpin pi meli lili li toki e ni: 
\glqq sina sona ala sona e mi? 
mi jan lawa lete.\grqq

meli lili li toki e ni: 
\glqq jan lawa wawa o, sina pona!\grqq 
uta ona li lupa lukin. 
\glqq sina tawa ala tawa e mi?\grqq

jan lawa lete li toki e ni: 
\glqq meli pona o, sina seli ala seli?\grqq

meli lili li toki e ni: 
\glqq seli. 
jan lawa lete o, mi seli mute.\grqq
taso selo ona li tawa lili.

jan lawa lete li kama e lete lon poka ona. 
kon li lete mute. 
ona li toki sin e ni: 
\glqq meli pona o, sina seli ala seli?\grqq

uta pi meli lili li ken ala tawa suli. 
ona li toki e ni: 
\glqq jan lawa lete o, mi seli.\grqq

jan lawa lete li kama e lete suli wawa. 
kon li lete mute kin! 
oko ona li suno musi. 
ona li toki e ni: 
\glqq meli pona o, sina seli ala seli? 
tenpo ni la sina awen ala awen seli?\grqq

meli lili li ken ala toki mute tan lete. 
taso ona li kama jo e kon lili li toki e ni: 
\glqq jan lawa lete o, mi awen seli.\grqq 

meli lili li awen pona li toki utala ala. 
tan ni la jan lawa lete li pana e pona tawa ona. 
ona li len e meli lili kepeken len mani suli pi kiwen walo en kiwen jelo. 
meli lili li suno mute li pona lukin. 
jan lawa lete li pana e ona tawa poki tawa ona li pana e len seli soweli tawa ona. 
soweli suli luka wan li tawa e poki tawa ona kepeken tenpo lili.

mama meli ike li lon tomo li pali e moku sike. 
ona li weka e sijelo pi meli lili la ona li wile jo e moku mute. 
ona li toki e ni tawa mije ona: 
\glqq o tawa ma suli. 
o kama jo e sijelo pi meli lili sina.\grqq 
mije li kama tawa. 

taso soweli pi lon anpa supa li mu e ni tawa ona: 
  \glqq meli lili sina li moli ala. 
meli lili ona li moli wawa.\grqq

meli ike li pakala e soweli li pana e moku sike tawa ona. 
meli li toki e ni: 
\glqq o toki e ni tawa mije mi: 
\glqq meli lili sina li moli lete. 
meli lili ona li jo e mani mute.\grqq

soweli li pini moku la ona li mu e ni tawa meli ike: 
\glqq meli lili ona li jo e mije. 
meli lili sina li moli lete.\grqq

meli ike li pakala sin e soweli li pana e moku sin tawa ona. 
taso ni li suli ala tawa soweli. 
ona li awen mu sama. 
lupa tomo li open. 
poki suli pi mani jelo mute li tawa insa tomo. 
meli lili pona li kama. 
ona li jo e len suno pona. 
mama tu li lukin e ona.

mama meli ike li sona e kama la ona li toki e ni tawa mije ona: 
\glqq tenpo pini la sina weka e meli lili sina tawa ma suli. 
o weka e meli lili mi tawa ma suli sama.\grqq 
mije li weka e meli lili li tawa tomo ona.

tenpo lili la jan lawa lete li kama. 
ona li toki e ni: 
\glqq meli lili o, sina seli ala seli?\grqq

meli lili li toki utala e ni: 
\glqq noka mi en luka mi li lete kin! 
sina sona ala e ni la sina jan nasa!\grqq

jan lawa lete li tawa musi lon poka ona li kama e lete li awen toki e ni: 
\glqq meli lili o, sina seli ala seli?\grqq

meli lili li kalama utala li toki e nimi ike tawa jan lawa lete. 
jan lawa lete li lete e nimi pi lon uta ona. 
ona li moli lete.

mama meli li awen lon tomo. 
ona li toki e ni tawa mije ona: 
\glqq o kama jo e meli lili mi. 
taso o kama jo e poki suli mani kin.\grqq

soweli pi lon anpa supa li mu e ni: 
\glqq meli lili sina li lete li moli li wile ala e poki suli mani.\grqq

meli ike li pakala e soweli. 
lupa tomo li open. 
ona li tawa meli lili ona li tawa mani ona. 
ona li jo e sijelo lete kepeken luka. 
lete sijelo li moli e meli ike kin.

\begin{supertabular}{p{5,5cm}|ll}
jan lawa lete  && Väterchen Frost  \\
\end{supertabular}

\textit{jan Mali li pali e ni. \cite{www:astrodonunt:01}}
%
%\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{kala kule mute}

insa pi telo suli la kala kule mute li wan li jo e selo pona mute.
tenpo la kala laso lili li toki e ni:  \glqq sina wile ala wile pana e wan pi selo suno sina tawa mi?\grqq      
kala kule mute li toki e ni:  \glqq ala!\grqq     
kala ante li tawa weka tan ona. kala kule mute li wan.

ona li tawa lukin e kala luka mute li lukin kute e toki pona.
kala luka mute li toki e ni:  \glqq o pana e selo suno sina. nasin ni la sina jo ala e selo pona mute. taso sina pilin pona.\grqq   
kala kule mute li toki e ni:  \glqq mi ken ala pali e ni!\grqq     

tenpo nanpa tu la kala laso lili li kama li toki e ni:  \glqq mi wile e wan pi selo suno sina. mi ken ala ken jo e wan?\grqq  
kala kule mute li toki e ni: ona li ken pana e wan lili taso tawa kala laso lili.
kala kule mute li pilin pona kin tan ni: kala laso lili li pilin pona kin. a!
ona li pana e selo suno ona tawa kala ante. taso ona li awen e wan.
ona li jo e kala pona kin.
kulupu kala tawa la ona li pilin pona mute a.

\begin{supertabular}{p{5,5cm}|ll}
kala kule mute && Der Regenbogenfisch \\
\end{supertabular}

jan  \glqqMarcus Pfister \grqq   pali e ni. jan Sasin li sitelen e ni, kepeken toki pona.

\newpage
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{kalama musi pi tenpo pimeja pi jan tawa}

lape li lon \\
sewi pi nena ali. \\
sina pilin lili e kon \\
lon lawa pi kasi suli. \\
waso li kalama ala \\
lon ma kasi. o awen. \\
tenpo kama lili la \\
sina kin li lape. \\

\glqq Wandrers Nachtlied, Ein Gleiches \grqq   Johann Wolfgang von Goethe 

jan Jon li pali e ni. \cite{www:janJon:01}}
%
%%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
%%
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% eof
